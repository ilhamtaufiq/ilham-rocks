---
title: Unblock Please'e Merhaba Deyin!
description: Imgur Please projem, adı değişerek artık sadece Imgur engelini kaldırmaya değil, aynı zamanda Pastebin engelini de kaldırmaya yarıyor!
tags:
  - imgur
  - unblock
  - pastebin
createdAt: 2020-09-02T17:00:12.000Z
related:
  - imgur-please-nedir
---

Chrome için yayınladığım ilk ve tek eklenti olan, kendimi test etmek ve geliştirmek amaçlı yaptığım Imgur Please eklentisi, yayınlandıktan yaklaşık 2 hafta sonra Imgur engelinin kalkmasının ardından işlevini yitirmiş ve bir işe yaramaz olmuştu. Bazı servis sağlayıcıları uzun bir süre daha bu engeli kaldırmakta sorun yaşasalar ve kullanıcılar Imgur Please'i kullanmaya devam etseler bile artık o sağlayıcılar da Imgur engelini tamamen kaldırdı ve artık herkes Imgur'a sorunsuz bir şekilde erişebiliyor... Bu yüzden Imgur Please eklentisi, kimsenin kullanmadığı boş bir proje olarak tarihte çürümektense geçtiğimiz günlerde üzerinde çalışmalar yaparak ülkemizde hâlâ yasak olan Pastebin için de çalışmasını sağladım.

Bu yenilik aynı zamanda eklentinin artık birden fazla site için çalışabileceği anlamına geliyor. Açık kaynak olan bundan sonra sadece Imgur engelini kaldırmaya değil, aynı zamanda [pastebinp](https://pastebinp.com) adı verilen proxy'i kullanarak Pastebin engelini de kaldırmaya yarıyor. Bu düzenleme, ileride eklentinin başka sitelerin engelini kaldırmak için de kullanılabileceği anlamına geliyor, bu yüzden bu yeniliğin önemi önceki yeniliklere göre oldukça fazla.

Görüntü açısından büyük herhangi bir değişiklik almasa da, desteklediği iki site için açıp kapatma ayarı olması gerektiği için eklenti penceresinin en alt kısmında bir yenilik yapmam gerekti. Bu yeniliği de aşağıdaki resimden görebilirsiniz.

<smart-image src="https://the-person-under-this-message.is-inside.me/ieh9cjGZ.png"></smart-image>

Görüntü açısından tek yeniliği bu olsa da, isminin değişmesi, arka plan sisteminin değişmesi ve geliştirilmesi eklentiyi çok daha güzel hâle getirdi. Açık kaynak olan bu eklentimi Chrome veya Chrome tabanlı tarayıcınıza eklemek için [buraya](https://chrome.google.com/webstore/detail/lpngbkmgnehdkkobdbieckjpphkohffd) tıklayabilirsiniz.
